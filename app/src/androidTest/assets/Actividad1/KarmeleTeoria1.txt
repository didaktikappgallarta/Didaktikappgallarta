Meatzariek bizilekua partekatzen zuten. Bizileku hauek “Barrakoi” izena hartzen zuten. Bertan 200 gizon inguru sartzen ziren, txanda bakoitzean 50 gizon. Txandari dagokionez, batzuk lan egitera joaten zirenean besteak lo egitera joaten ziren, eta ondoren alderantziz egiten zen. Oheak gariazko zakuz eginda zeuden. Gainera, barruan sukaldatzen zuten, leku eskas batean. Hau guztia jakinda, ikus dezakegu etxebizitza hauetan, bizi kalitatea oso kaskarra zela eta ez zela batere osasuntsua bertan bizitzea. Ondorioz, gaixotasun asko hartzen zituzten barrakoietan.