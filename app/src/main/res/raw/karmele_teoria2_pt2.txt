XIX. mende bukaeran meategi hori munduko garrantzitsuena bilakatu zen honako ezaugarriak zirela bide: burdina ugari eta kalitate handikoa, minerala erauzteko erraztasuna, laneko kostu urriak eta itsasoarekiko hurbiltasuna -horrek garraioa asko errazten zuen-. Horrela, eremu horretan beste estatuetako enpresak kokatu ziren, esaterako: Orconera (ingelesa) eta Franco-Belga. Enpresa horiek eman zieten, hain zuzen, behin betiko bultzada meategi horiei.